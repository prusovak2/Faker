# Zadání bakalářské práce

## Faker - generátor pseudonáhodného obsahu objektů v C#

Cílem práce je navrhnout a naimplementovat .NET knihovnu pro vyplňování instancí uživatelem definovaných tříd pseudonáhodným obsahem. Generovaná data budou pseudonáhodná, ale jejich struktura by měla být relevantní v uživatelem specifikovaném kontextu. Knihovna umožní uživateli nakonfigurovat, jakým způsobem mají být instance jeho tříd vyplňovány a následně generovat množství odpovídajících instancí. Důraz je kladen na přehlednost a intuitivnost API, které knihovna poskytuje. Součástí práce bude implementace zvoleného algoritmu pro generování pseudonáhodných čísel a jeho následné využití při generování široké škály typů náhodných dat, pokrývající základní datové typy v C#, stejně jako vybrané objekty reálného světa (jména osob, ulic, měst, telefonní čísla...) . Pseudonáhodný generátor bude využitelný jak při automatickém vyplňování instancí uživatelem definovaných tříd prostřednictvím API Fakeru, tak pro generování samostatně stojících pseudonáhodných hodnot.  

